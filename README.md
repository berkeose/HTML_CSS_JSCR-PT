# HTML Nedir? HTML ile Neler Yapılabilir?

HTML Hyper Text Markup Language kelimelerinin kısaltılması şeklinde olan metin işaretleme dilidir. Web sitelerin oluşturulmasında kullanılan bir programlama dilidir, bu dilin çalışabilmesi için chrome, firefox, safari, edge, opera gibi tarayıcılar tarafından derlenmesi gerekmektedir.

HTML için Programlama dili dedik ancak aslında tam olarak bir programlama dili sayılmaz HTML ile Javascript, C#, Python veya benzeri programlama dilleri gibi alışılmış IF/Else sorgu yapıları yada For/While gibi döngü yapıları bulunmamaktadır. Bu nedenle HTML için bir metin işaretleme dili dememiz daha doğru olacaktır. HTML kullanım amacı web siteleri için görsel, yazı ve video gibi içeriklerin konumlandırılmasını sağlamaktır.
Günlük hayatımızda gezinmiş olduğumuz web sitelerin tümü HTML yapısını kullanmaktadır. Bir web sitesi arka planda PHP, ASP.Net, Python Django gibi sunucu tarafında çalışabilecek programa dilleri ile yapılmış olabilir. Ancak bu diller de HTML yapısında bir içeriği oluşturup tarayıcılarınıza bu içeriği gönderme işlemi yapılmaktadır. Yani kısacası tüm web siteleri HTML dili ile tarayıcılarımız tarafında çalışmaktadır.

### En Çok Kullanılan HTML Kodları

HTML kodları, bir web sayfasının yapısını oluşturan parçacıklardır. Kullanılan kod ne olursa olsun tümü “<” ile başlar ve “>” ile bitmek zorundadır. Bazı basit HTML kodlarını daima bilmeniz gerekir. Hazırladığınız web sayfalarında bu kodları birden fazla yerde kullanmanız gerekecektir. Ancak öncesinde temel bir HTML belge yapısının nasıl olması gerektiğini bilmeniz gerekir. Buna göre;

<!DOCTYPE html>: Tüm HTML belgeleri bu kod ile başlamak zorundadır. Bu kod aslında sayfanın HTML5 formatına göre kodlandığını gösterir.

<html>: Kök etiket olarak da bilinen bu temel kullanımda tüm HTML kodları, bu iki etiket arasında tanımlanmak zorundadır.

<body>: Görünebilir tüm HTML kod parçalarının eklendiği etiket alanıdır.

<head>: Web sayfasının dili, başlığı ve diğer düzenlemelerinin yer aldığı etikettir.

<title>: Web sitesinin başlık alanını tanımlamak için kullanılır. <title> etiketi, <head> etiketleri arasında olmak zorundadır.

<meta charset=”utf-8″>: HTML kodunun Türkçe karakter desteği dahil olmak üzere pek çok dil seti içerdiğini belirtir.
